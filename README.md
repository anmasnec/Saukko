# Saukko

# Tietoja pelistä

Pelin nimi: Saukko

Pelialusta: Windows

Pelaajien lukumäärä: 1 pelaaja
			

# Pelin idea ja tavoitteet

Pelissä ohjataan saukkoa, joka on pelin alussa pieni. Pelin edetessä saukko kasvaa lopulta maksimikokoonsa sitä mukaan, kun saukko saa kaloja kiinni syödäkseen. Saukkoa ohjataan nuolinäppäimillä maalla ja vedessä ja niiden välillä. Kalan kiinni saamisesta saa pisteitä, ja mitä isomman kalan saa sitä enemmän saa pisteitä. Joskus vedessä ui extraherkullinen mutta nopea kala, josta saa supermäärän pisteitä! Kerätyt pisteet näkyvät pistetaulussa. Varo syömästä pallokaloja, koska silloin peli päättyy.

Pelissä on ajastin, jota on seurattava. Saukon on pistäydyttävä ylhäällä vedenrajassa haukkaamassa ilmaa ennen kuin aika loppuu. Sen jälkeen voi taas sukeltaa tietyksi ajaksi veteen jahtaamaan kaloja, kunnes aika loppuu ja on jälleen käytävä ylhäällä. Jos myöhästyy tästä, peli päättyy. Ajastin siis alkaa alusta ja nollautuu koko ajan pelin edetessä ja kuvaa kauanko saukko pystyy sukeltamaan, kunnes tarvitsee haukata happea. Viimeistään nollautumishetkellä on oltava maalla.

Pelin edetessä vedessä alkaa kellua liikkeessä tai paikallaan tukkeja, joita on kierrettävä, mutta osuminen ei haittaa. Tukkien kiertely hidastaa paluuta ylös. Myöhemmin vedessä on varottava aika ajoin ruutuun uivia haita, jotka huomattuaan saukon alkavat jahtaamaan sitä. Saukon on paettava ylös maalle piiloon haita. Hai jää vähäksi aikaa etsimään saukkoa, jolloin saukko joutuu odottamaan maalla. Kun hai on poistunut näkyvistä, veteen voi palata ja myös ajastin alkaa alusta. Jos hai nappaa saukon, peli päättyy. Kerätyt pisteet nollautuvat, jos peli päättyy.

Pelissä on maksimipistemäärä, jota tavoitellaan. Kun sen saa täyteen, on kunnia olla järven paras kalastajasaukko, jota myös hait pelkäävät! Tällöin peli on pelattu loppuun.
